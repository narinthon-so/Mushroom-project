การเพาะเห็ดในปัจุบันนิยมเพาะในโรงเรือนเห็ดจะออกดอกได้ดีเมื่อมีสภาพแวดล้อมเหมาะสม 
ดังนั้นการควบคุมอุณหภูมิและความชื้นภายในโรงเรือนให้เหมาะสมต่อการออกดอกของเห็ดโดยมนุษย์
อาจทำให้อุณหภูมิและความชื้นภายในโรงเรือนไม่เหมาะสำหรับการออกดอกของเห็ดเท่าที่ควร 
อาจส่งผลให้ขนาดของดอกเห็ดมีขนาดเล็กและมีผลผลิตต่ำ 
จึงได้มีการใช้ไมโครคอนโทรลเลอร์มาควบคุมอุณหภูมิและความชื้นภายในโรงเรือน
โดยนำค่าที่อ่านได้จากเซนเซอร์ววัดสภาพแวดล้อมมาประมวลผล
แล้วนำค่าที่ได้มาควบคุมการทำงานของอุปกรณ์ปรับสภาพแวดล้อมต่างๆ เช่น พัดลมระบายอากาศ ปั้มพ่นหมอก
เพื่อปรับอุณหภูมิและความชื้นให้เหมาะสมต่อการออกดอกของเห็ด
เมื่อสามารถควบคุมอุณหภูมิและความชื้นภายในโรงเรือนได้แล้ว จึงนำเทคโนโลยีไอโอที (IoT)
มาประยุกต์ใช้งานในการเพาะเห็ด ทำให้สามารถมอนิเตอร์ (Monitor) สภาพแวดล้อมภายในโรงเรือน 
และความคุมระบบภายในโรงเรือน จากที่ไหนก็ได้ที่สามารถใช้อินเทอร์เน็ตได้ 
จากการศึกษางานวิจัยที่เกี่ยวข้องพบว่ายังมีข้อจำกัดคือ ที่ตั้งของโรงเรือนต้องมีสัญญาณอินเทอร์เน็ต
หากไม่สัญญาณอินเทอร์เน็ตก็จะไม่สามารถใช้งานได้ 
และในการแสดงค่าสถานะการทำงานของอุปกรณ์ต่างๆภายในโรงเรือนเป็นค่าที่ได้จากซอฟแวร์ 
ซึ่งหากอุปกรณ์เกิดขัดข้องหรือมีปัญหาเกิดขึ้นจะไม่สามารถทราบได้ว่าอุปกรณ์ทำงานหรือไม่
ดังนั้นจากปัญหาที่กล่าวมาผู้จัดทำจึงได้ออกแบบและสร้างโรงเพาะเห็ด
ที่สามารถควบคุมอุณหภูมิและความชื้นภายในโรงเรือนให้เหมาะสมต่อการออกดอกของเห็ด
ออกแบบและสร้างเว็บแอปพลิเคชันและวินโดว์แอปพลิเคชัน
ที่สามารถมอนิเตอร์ค่าอุณหภูมิความชื้นและควบคุมระบบภายในโรงเรือนได้
และได้ประยุกต์ใช้งาน Lora Communication เพื่อเป็นตัวกลางการสื่อสารระหว่าง
โรงเรือนเพาะเห็ดและพื้นที่ที่มีสัญญาณอินเทอร์เน็ต
เพื่อแก้ปัญหาที่ตั้งของโรงเรือนไม่มีสัญญาณอินเทอร์เน็ต
และผู้จัดทำได้ประยุกต์ใช้งานตัวต้านทานตรวจสอบกระแส (Current Sense Resistors) 
ตรวจว่าอุปกรณ์ทำงานจริงตามที่ควบคุมหรือไม่ เพื่อให้การแสดงค่าสถานะการทำงานของอุปกรณ์ต่างๆที่ถูกต้อง
